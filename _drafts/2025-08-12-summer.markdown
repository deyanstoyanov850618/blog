---
layout: post
title:  "Лятото си отива"
date:   2025-08-12 +0200
tags: меланхолия
---
Сутрин вече е по-хладно. Слънцето е още много силно, но градацията се усеща. 
Ябълките са вече сладки, а джанките презряха. Тази сутрин си взех кафе и 
продавачката ме заговори. Каза колко много работа я чака през септември 
когато щяло да има вече студенти. Взех кафето и се замислих - 
ние вече напредваме в август, това е след 3 седмици. А дойде ли септември ... 
лятото вече ще си е отишло. Кога точно, не е ясно. 
Просто един ден човек се събужда и вече не е лято.