---
layout: post
title:  "Феникс ресурс"
date:   2025-07-27 05:00:00 +0300
tags: добруджа философия рисуване
---
Майка ми работеше в предприятие за вторични суровини което се казва "Феникс ресурс". 
Много обичах като малък да ходя с нея на работа. Пишех на пишеща машина, ходех да търся книги в складовете за хартия. 
Имаше още складове за стъкло и метали. Наблизо беше и полето със скрап. 
До него беше и кислородната станция в която работеха вуйчо ми и чичо ми. 
Оксиженисти работеха на полето със скрап и режеха големите метални конструкции. 
Течаха реки от стопен метал. В кислородната пък произвеждаха и течен азот. 
Ползваха го при нужда когато трябваше да охладят стоманени изделия за да пасват в лагери.
Вторични суровини. През живота си все съм бягал в тия вторични суровини. 
Търсел съм истина в книгите. В стъклените офиси и стъклените халби. 
Опитвал съм се да пиша, както сега, без пишеща машина. 
Азотът - аз от - символ на завръщането към хора и места от които си се отдалечил. 
Металите, както билките обект на тоя блог, символ на хората които са били и трябва да се преоткрият. 
Кислородът - символ на жена ми, 8-цата.

Моя картина с маслени бои на полето пред работата на майка ми. Нощем.
![]({{site.baseurl}}/assets/images/lamp.jpg)