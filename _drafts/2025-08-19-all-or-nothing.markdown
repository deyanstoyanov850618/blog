---
layout: post
title:  "Всичко или нищо"
date:   2025-08-19 +0200
tags: философия
---
Хем съм минималист, хем максималист.  
Ще обясня точно какво имам предвид.

Минималист съм в смисъл на това, че обичам малки и компактни неща,
без излишества и често се стремя да работя върху нещо докато от него
няма какво да се махне повече и то добие в някакъв смисъл своя минимален вид. 
Любов към минимализма, коeто е перфекционизъм - което странно, 
но значи да си максималист. Не съм такъв перфекционист, 
но имам такива черти. Това е мисленето на маратонеца -
той има време и разстояние в което да се изяви. Бързането
само изморява и вреди. Тук има стратегия, мисъл, оценка, воля. 
Ленивец - флегматик. Голяма сила е това. 
В твърде малка степен съм чак такъв, но все пак.

В по-висша степен съм максималист - всичко или нищо тип човек.
Ако имам да свърша 10 задачи и се проваля на някоя от тях,
лесно се отказвам - всичко или нищо. За разлика от други хора
които, ако постигнат 5 от тия 10 задачи ще са щастливи,
aз може би и на 7 няма да съм доволен, до степен такава,
че изобщо няма да правя задачите след провалената. Fail fast mechanism.
Short circuit - късо съединение. И този максимализъм и перфекционизъм,
съгласете се, води до много труден начин на живот, защото
провълът и нещастието в неговото разбиране са почти неизбежни.
Максимализъм който води до минимален шанс за успех.
Или поне изисква други стратегии като по-къси todo листове,
добра почивка, добър баланс между работа и живот.
Това е мисленето на спринтьора - къси разстояния - бързо.
Бях много добър спринтьор в училище и мразех дългото бягане - изнемогвах. 
Животно - котка. Спринтове с 20 часа сън.

Това е така наречената формула на Ръсел за щастието:
```
        брой изпълнени  
0 <=  ------------------- <= 1
      брой поставени цели
```

Това е близо като проблематика до друг мой пост - [Задачата за Прага]({{ site.url }}/2025/06/05/prague.html).  
Как да подберем праг така, че "всичко или нищо" да не ни тежи?  
Къде между нулата и единицата сме щастливи?    
Колко грешки си даваме, за да си простим?  
Колко грешки ни дават другите, за да ни простят?

Маратонците и ленивците са пацифисти, толерантни и прощаващи,   
защото прощават първо на себе си поради слабия критерии.  
Толкова са добри, че няма как и другите да не го забележат.

Спринтьорите и котките са жестоки първо към себе си с големи изисквания.  
После са жестоки и към другите поради природата си, хищници.  
Не са мързеливи, уморени са. Затова спят.    

Имал съм дълги цикли на работа от които ми е било всякога   
трудно да се възстановя което говори за лош баланс между   
работа и почивка - ето и този мой пост по тази тема - [Sitzfleisch]({{ site.url }}/2025/07/05/sits-fleisch.html).





