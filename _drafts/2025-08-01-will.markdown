---
layout: post
title:  "Der Welt wie Will und Vorstellung"
date:   2025-07-31 05:00:00 +0300
tags: философия програмиране
--- 
Светът като воля и представа.  
Това е трудът на Артур Шопенхауер, немски философ.  
Четивото е обемисто и предисвикателно, но бих резюмирал твърде скромно отношението си.  
Когато човек решава даден проблем, той гледа да направи късо съединение
между проблемите си и решенията. Често това са наивни/алчни(greedy) решения които
все пак са решения. Обикновено бързо става ясно, че това не са оптимални и добри
решения. Затова човек има два подхода. Да упражни волята си спрямо текущатата си
представа или да промени представата си. В теория на графите това са търсенето в 
дълбочина и търсенето в широчина. Волята търси дълбочина, стреми се, копае в дадена посока.
Представата няма воля и е расеяна, тя действа латерално, странично. Търси други изходи.
Когато Бог види, че човек дълбае в грешна посока и упорства във волята и глупостта си,
гледа да го разсее някак. Как човек може да бъде разсеян? Много са способите за това, но
обикновено е намесена химията, във всичките и проявления. Излиза, че четенето също е
способ човек да се разсее. Повишава представата му за света. Когато човек се е уморил от
волята и едностранчивостта си, сяда и чете книга. Една книга увеличава хоризонта и представата.
По дискретна математика са ни учили, че рядко само търсенето в дълбочина или широчина 
са достатъчни. Трябва да е комбинация от двете. Такъв алгоритъм в теория на графите е А*.
Ползва евристика/целева функция спрямо която се нагажда. Т.е. добре е човек упражнявайки
волята си и представите си отнапред да знае какво търси. Да има цел.  
Представата в света това са сякаш философите и учените, те са разсеяни от много четене.
Волята в света това са строителите, механиците, инженерите - тези които дживат света.  
Без симбиоза между тях и всички професии които попълват пространството между 
облаците и земята, светът ни не би съществувал. Това прави щастливи и боговете и хората.