---
layout: post
title:  "Тенис на маса"
date:   2025-08-16 +0200
tags: спорт
---
Ако има спорт в който ме бива, това е тенисът на маса.
Или нека го кажа така - не знам колко съм добър, но ми 
харесва да играя тенис на маса. През годините съм се 
запознавал с различни по умение хора и сякаш всеки нов
играч, може да те научи на нещо ново. Винаги съм твърдял,
че можеш да усетиш характерът на човек по пет минути игра
на тенис на маса с него. Това е бърза игра в която човек
почти няма време за реакция и не може да скрие себе си.
Планът му за отиграване веднага става ясен, дори само
начинът по който посяга към отиграването говори достатъчно.
Учил съм се да играя първо от Жулиен, приятел от квартала.
Не умеех да играя футбол и интересите ми еднозначно се 
ориентираха към тенисът на маса. Истината беше, че ходехме
понякога в учебната спортна школа и гледахме как играят
треньорите - бяхме много под нивото им и играехме нашият
тенис на маса който харесваше на нас. С годините съм играл
тенис с колеги от работа. Първите добри съперници бяха в
Англия. Ръсел, Дилън и Мо(Мохамед). Ръсел ходеше на тренировки
и беше много добър. Дилън беше китаец който беше самият той
треньор. Двубоите след работа се откриваха с техен мач. Беше
голямо удоволствие да ги гледа човек. След това се включвахме
и другите, обикновено аз и Мо - с него бяхме на едно ниво,
но успявахме да правим добри спаринги с Ръсел и Дилън.
От този упит се подобрих като умения и желанието ми да играя
естествено нарастна. Следващата работа в която играх добър тенис
беше Софтуер АГ. Там Сашо, криейтив директорът, ми позволи да 
се уча с него продължително време. Толкова играхме с него и 
толкова добре ме научи, че дълго време и на него му харесваше
и сме играли до насита дори уикендите. Купихме си много добри
и скъпи хилки, първата ми сериозна инвестиция в спорт.
Толкова се запалихме с него, че се записах за малко при един
треньор от спортната академия който беше водещ играч в страната.
Веднъж докато ме учеше ми даде да играя с неговата хилка.
Беше ужасно удобна и сякаш сама играеше. Беше дифендърска.
Каза ми, се съм добър бранител. Действително този стил ми 
приляга като игра. Благодаря на Сашо за шанса и за хубавите
не часове, а дни и седмици които сме играли тенис заедно.

Имам сходен сервис с този на Дима.  
[Димитри Овчаров срещу Ма Лонг](https://www.youtube.com/watch?v=ZY19A5mwUkU)