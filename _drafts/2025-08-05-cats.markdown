---
layout: post
title:  "Коши и Вайерщрас"
date:   2025-08-05 05:00:00 +0300
tags: фми
---
Пред факултета живееха две котки кръстени находчиво Коши и Вайерщрас. 
Коши(Моши) беше черно бяла, а Вайерщрас(аз, преди да побелея) рижа котка. Интересно беше, 
че оценките в критериите на Коши често завършваха графически с по-малко от епсилон ```< ε```,
което може да се преведе на езика на Моши - не бъди чак такъв гъз.
Функциите на Вайерщрас пък са навсякъде непрекъснати, 
но никъде диференцируеми - т.е. нямат допирателна никъде - да се разбира - труден за приближаване.
Анализът беше и любимата ми математика. Веднъж на изпит асистентът и доцентът ме доближиха, 
спогледаха се и казаха - той е. Бях техният човек :-]
Росен беше първото име на асистента, любимият на всички, който трябва да отбележим, 
беше много неподходящо кръстен. Имаше отчетлив афинитет към амброзията който личеше отдалеч. 
На упражнения се решаваха задачи и любимият ми подход беше смяна на променливата, 
така нареченото полагане. Когато някоя задача трябваше да се реши по този начин Росен просто посочваше мене. 
Така щеше и да е в живота. Сякаш някакъв неявен ред който се преподаваше и учеше.
На последният изпит по Анализ 2 бях учил много. Бях се старал. 
Бях доказал два критерия за сходимост с един общ. Толкова добре бях написал всичко, 
че доцент Бабев си помисли, че съм преписвал и ме изпита на формули на Грийн. 
Формулите на Грийн са интеграл по затворена крива - как да интегрираме затворената крива - Моши.
Формулите на Моши, зелената. Не ги бях учил. Писа ми 3 - което също на езика на Моши значеше - гъз. 
Доцент Бабев беше преподавателят чиято уводна лекция започна с - цветя и бонбони не пием.  
Коши(Моши) - котката, веднъж беше влязла в лекция по алгебра при Керопе Чакърян.
Доближи се до кофата с водата и пи вода. Керо спря лекцията, погледна я и й се усмихна.
Още тогава Моши ме е карала да пия вода :-] Керопе също имаше афинитет към алкохола.
Думата керосин идва оттам - керо-син = порокът на Керо. Всички само-лети летят на керосин.
Не случайно почти всичките ни изпити бяха в химическия факултет. Там се взимат изпитите в живота.
Химията е много важна.