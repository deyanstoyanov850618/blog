---
layout: post
title:  "Ed, Edd and Eddy"
date:   2025-07-06 13:00:00 +0300
tags: добруджа рисуване изкуство
---
Като бях в Добрич една вечер реших да се разходя из селата с джипката. 
Бях си взел маслените бои да рисувам. Поех посока Свещарово. 
В един момент вдясно от шосето се появи път и аз свих по него. 
Беше нощ, бях с фенер. Спрях до изоставена водна кула. 
До нея имаше едно голямо празно помещение с един единствен чин в него. 
Седнах на стълбите пред това помещение с фенера. Намерих вместо хартия за рисуване някакъв фурнир. 
Зад мен над помещението се чу кукумявка. Оставих фенера на стълбите да свети за да мога да рисувам. 
Фурнирът беше като дъска, дълъг и тесен. Нарисувах долу жита и горе небе. Нарисувах и един мак. 
Кукумявката излетя и кацна в прозорец на водната кула. Твърде особено място. 
В близост имаше изоставен вагон които имаше ръждиви стени. 
Като го одраска човек разбира, че по него могат да се рисуват също жита - тъмно кафяво и светла охра. 
Дълго време тоя фурнир стоя в джипката. 
Точно както Едд от детското филмче, чийто най-добър приятел беше една дъска.
