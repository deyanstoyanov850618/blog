---
layout: post
title:  "Дом"
date:   2025-08-08 +0200
tags: философия мариела
---
Дом идва от това да си до М, до Мариела, до Марти, до Мария. 
Домът го правят хората и когато съдържателят на къщата си отиде, 
материалната структура става куха и вехтее, губи смисъл, добавя печал.
Дори човек да обитава жилището на родителите си, чувството без тях е тягостно.
И татко е напуснал село Гълъбинка и майка е живяла в собствен апартамент и 
вуйчо така и баба не е останала в Богданово, нито дядо Иван е останал в село Череша. 
Като минат първите етапи от живота и човек като скъса с родителите си, търси нови хора. 
Мъжът търси нова майка, жена си. Тя става неговата майка, майката на детето му. 
И така се създава нов дом. Къде ще се помещава тоя дом е от второстепенно значение, но е вярно, 
че почти никой от близките ми не е останал да живее в жилището на родителите си. 
Грешно е като концепция. Като е млад човек няма семейство и излиза навън. 
Заведенията също както къщите са хора. Чисто символно като имена или просто като спомен с някого. 
Живее навън човек, защото няма никой вкъщи и оставя тези заведения да му готвят, изненади :-]
Брат ми веднъж ми каза - ние не ядем по заведения, ние си готвим вкъщи. Сами определят какво им се готви.
На семейни хора не са им нужни изненади. Психологията на домакинсването е сериозно нещо. 
Общуване в семейството. И скучното чистене и пране, миенето на чиниите, на зъбите(хората), готвенето. 
Всичко това е дълбоко социална дейност с измерения в семейството и обществото.
Домът е там, където е и сърцето. Домът е човек, този който обичаш.