---
layout: post
title:  "Sitzfleisch"
date:   2025-07-05 23:00:00 +0300
categories: main
---
Това значи на немски да можеш да седиш на едно място много дълго време докато си свършиш работата. 
Марияна казваше за Ицо - може да умре там на работа, но докато не я свърши, не си тръгва.
Татко все питаше майка по повод мене:  
-А шило в торба стои ли?  
Аз като стоя малко повече време и се разсейвам, хваща ме саклета и ставам да пия кафе. 
От това състояние ми се е случвало да пия по 4, 5 кафета.
Не ме схващайте погрешно, старателен съм и умея да изпипвам нещата когато се наложи, 
просто описвам един по-общ случай който съм живял и по принцип ми е присъщ.
 Това разсейване и липса на фокус води до дълъг период на цикли от проба и грешка и 
 предметната област не се усвоява добре. Разсейването се поражда от моментна фрустрация, 
 но това после води до една по-обща фрустрация от цялостното незадоволително справяне.
Колегата ми Емил беше казал - трябва бързо да навлизаш в нещата и да ги бориш. 
Това за което той говори предполага един добър цикъл на проба и грешка. 
Случвало ми се е, но не прекалено често.  
Както би казал вуйчо ми - кадърни, оправни, знаят му тертипа.  
Както биха казали за немците - толкова е немец, че работи и уикенда.