---
layout: post
title:  "Geschwindichkeitbegrenzungen"
date:   2025-05-21 14:00:00 +0300
categories: main
---
Като бях на последната ми работа в Англия един ден имахме оперативка. 
Трябваше да изберем бутафорен език с дълги думи за да се тества как се държи графиката на сайта. 
Питам ги, били ли са в Германия да видят колко са големи вестниците заради дългите думи. 
Казвам им, че вестниците са големи като чаршафи и че немският е перфектен език за целта. 
Анди Робинсън взе телефона си, потърси няколко дълги думи на немски и започна да спелува първата несръчно. 
Англичаните нямат концепция за ц и му се получи смешно. Прекъснах го защото знаех думата. 
Geschwindichkeitbegrenzungen. Ограничение на скоростта. 
Всички се обърнаха рязко към мене и Анди каза - What are you, fluent in German? 
Казвам не, просто това е думата за ограничение на скоростта :-] 
Това беше от урока по немски за аутобана - на него се кара без ограничение на скоростта. 
Като бях на гости на семейна позната в Германия пътувахме от Шафхаузен към Хайделберг по аутобана. 
Переше с около 160 километра, а покрай нас минаваха коли с огромна скорост, все едно си спрял. 
Шефът ми в Германия където работих твърде кратко, Нико се казваше, живееше на 120 километра от работа. 
Казва, обичам си колата, по аутобана съм за нула време на работа.

![]({{site.baseurl}}/assets/images/germans.jpg)

