---
layout: post
title:  "Прага"
date:   2025-06-05 17:00:00 +0300
tags: програмиране бира чехия
---
Знаете ли защо Прага се казва Прага?
При Милена, шефката ми от Онтотекст, която е на половина чехкиня, решавах задачата за прага. Праг. 
Имате множества с определена мощност.
Ако тая мощност е над определена стойност, взимате множеството. 
Само дето като се ограничите с избора на определен праг задължително губите някои от множествата които ви трябват.
Губите ги заради свойства на множествата които са ви важни. Мощността на множеството е просто филтриращ инструмент.
В задачата се пита как да изберете този праг така, че за фамилията ви от множества загубата на множества да е най-малка. 
Не добре решена от мен задача. Доста се трових с нея. От там Прага :-]  

Тая задача има и други примери.  

Кога жабата да излезе от водата преди да се свари?  
Кога човек инвестира твърде много в нещо и трябва да спре?  
Трябва ли да реагира бурно на дадена провокация?  
Колко още да трае това поведение?  

Всеки ден решаваме задачата за прага.  
Всеки ден се решава и задачата за чешката бира.   
Колко и дали въобще :-]

