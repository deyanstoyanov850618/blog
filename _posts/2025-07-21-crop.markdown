---
layout: post
title:  "По жътва"
date:   2025-07-21 +0200
tags: пътепис добруджа утопия
---
По жътва преди две години бях в село Богдан, селото на баба ми. Беше привечер и карах кола. 
Малко преди да изляза от селото се откри хубава гледка зад една от къщите и реших да спра и да се разходя. 
Зад тая къща следваха ниви които тъкмо бяха ожънати. 
Черен път делеше нивите от края на селото и аз тръгнах по него. 
Много обичам крайщата на селата. В тия райони често има яребици, пъдпъдъци, фазани, зайци. 
Навлязох в едната нива и стигнах центъра й. Оттам се виждаха няколко къщи. 
Чуваше се в далечината лай на куче. Над мене имаше соколи. 
Вида на тия схлупени къщи в края на селото много ми хареса. 
Стоях в тая нива поне половин час да ги гледам. Вече се беше здрачило доста когато се чу силен шум от машини. 
По пътя се зададоха комбайни с пуснати фарове. Олюляващи се рухолящи колоси издаващи най-синтетичния звук. 
Кръглите жълти фарове бяха хипнотизиращи. Бяха като пришълци от друг свят. 
Индустрия на колела която ме подсети за рекламите на препарати за растителна защита в Добрич. 
Тия машини бяха сюрреалистични точно както имената на тия препарати.

Carbaryl
Thiodon
Ekalux
Metacid
Aldicarb
Nuvacron